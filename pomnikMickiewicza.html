<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width">
  <title>replit</title>
  <link href="style.css" rel="stylesheet" type="text/css" />
</head>

<body>
  <script src="script.js"></script>
  <script src="https://replit.com/public/js/replit-badge-v2.js" theme="dark" position="bottom-right"></script>
  <div id='box2'>
    <h1 align='center'>Kraków</h1>
    <img id='img' src='Mickiewicz_0,5L.jpg' alt='tu powinien byc menel a jest mickiewicz'></img>
    <article class='tekst'> Pomysł postawienia w Krakowie pomnika wieszcza narodowego pojawił się u schyłku lat
      sześćdziesiątych XIX wieku w środowisku młodzieży akademickiej wraz z ideą przeniesienia prochów Adama Mickiewicza
      z Paryża na Wawel. Choć Adam Mickiewicz w Krakowie nigdy nie był, to - jak pisze Jan Adamczewski - "wszelkie tego
      typu poczynania podnosiły w społeczeństwie ducha narodowego i patriotycznego" . W 1869 roku jednak, w związku z
      odnalezieniem na Wawelu grobu króla Kazimierza Wielkiego, całą uwagę skupili krakowianie na uroczystościach
      związanych z jego powtórnym pochówkiem.

      Dopiero w 1879 roku utworzono specjalny komitet organizacyjny, a w 1881 roku rozpisano konkurs na projekt pomnika
      Adama Mickiewicza w Krakowie. Zgodnie z ogłoszonymi warunkami konkursu miał powstać pomnik w stylu renesansowym, z
      brązu i granitu, co wzbudziło wiele protestów w środowisku twórczym, a koszty jego budowy miały nie przekroczyć
      kwoty 100.000 zł reńskich. Ustalono wysokość nagrody (1000 franków), zastrzegając jednocześnie, że nagrodzenie
      projektu nie jest równoznaczne z jego wyborem do realizacji.

      Do konkursu zgłoszono 27 prac, które można było oglądać w kwietniu 1882 roku na zorganizowanej w Sukiennicach
      wystawie. Wybrano projekt Tomasza Dykasa. Zgodnie z wizją autora pomnik miał stanąć na placu Franciszkańskim.
      Krakowianom jednak projekt ten nie podobał się. Wśród głosów krytycznych znalazły się opinie Bolesława Prusa i
      Władysława Mickiewicza, syna poety. Przytacza je Jan Adamczewski: "Ojca mego nie godzi się przedstawiać
      drzemiącego w fotelu ze spokojem na twarzy. Na twarzy wieszcza musi przebijać się nie spokój, lecz boleść, a tego
      nie mogą zrozumieć konkurujący na pomnik." Bolesław Prus z kolei komentował, że "w Krakowie jedni chcieliby mieć
      pomnik wielki, drudzy - tani!"

      W 1883 roku po raz drugi ogłoszono konkurs na pomnik. Obrady nowego jury miały miejsce 1 marca 1885 roku w
      Sukiennicach. Wśród członków jury znajdowali się goście z Wiednia, Lwowa, Paryża. Spośród 31 zgłoszonych do
      konkursu prac najlepszym okazał się znów projekt Dykasa. Jednak nie przeznaczono go do realizacji. Jana Matejkę,
      którego projekt był także wśród zgłoszonych do konkursu poproszono o realizację modelu w gipsie. Jednak i ten
      projekt nie zyskał aprobaty społecznej. To o nim pisał Bolesław Prus "Ostatni szkic Matejki nie ma żadnej
      wartości. Nagi wariat siedzi w fotelu, przed nim skrzydlaty wariat pokazuje mu orła... a obok nich jakaś baba
      czesze sobie włosy... Ośmieszylibyśmy się wybudowawszy Mickiewiczowi takiego dziwoląga..."

      Na koncie bankowym Komitetu Budowy Pomnika Adama Mickiewicza znajdowało się już 94.000 zł reńskich, ofiarowanych
      przez społeczeństwo. Wciąż nie było jednak, akceptowanego przez społeczeństwo, projektu pomnika.

      Kolejny, trzeci konkurs, tym razem zamknięty, ogłoszono w 1886 roku. Rozstrzygnięto go 16 stycznia 1888 roku.
      Nagrodzono trzy prace. Pierwszą nagrodę otrzymał Cyprian Godebski, drugą - Teodor Rygier, trzecią - Walery
      Gadomski. Do realizacji wybrano jednak inny, nie nagrodzony a wyróżniony tylko, projekt Teodora Rygiera. Jednak,
      choć umowę dotyczącą realizacji tego właśnie projektu podpisano w listopadzie 1889 roku, to w związku z trwającą
      żywą dyskusją społeczną, wciąż dokonywano zmian i poprawek. Pomnik powstawał w pracowni przy ul. Długiej pod
      nadzorem komitetu artystycznego. Wszystkie figury odlano w giserni Nellich w Rzymie.

      Wiele kontrowersji wywołała lokalizacja pomnika. Rozważano Plac Dominikański, Plac Szczepański (propozycja
      Juliusza Kossaka), Planty - przed budynkiem Straży Pożarnej. Proponowano także wzniesienie pomnika na Placu
      Franciszkańskim oraz - nie zbudowanym wówczas jeszcze - placu na Plantach przed Collegium Novum. Ostatecznie
      ówczesny prezydent wyznaczył Mickiewiczowi miejsce w Rynku Głównym.

      Odsłonięcia pomnika dokonano 26 czerwca 1898 roku w obecności córki i syna poety, w setną rocznicę urodzin
      wieszcza.</article>


    <button id='back'><a href="index.html">go back</a></button>
  </div>
</body>

</html>